Q. HORATI FLACCI

desiderantem quod satis est neque 25
tumultuosum sollicitat mare
nec saevus Arcturi cadentis
impetus aut orientis Haedi,
non verberatae grandine vineae
fundusque mendax, arbore nunc aquas 30
culpante, nunc torrentia agros
sidera, nunc hiemes iniquas.
contracta pisces aequora sentiunt
iactis in altum molibus; huc frequens
caementa demittit redemptor 35
cum famulis dominusque terrae
fastidiosus: sed Timor et Minae
scandunt eodem quo dominus, neque
decedit aerata triremi et
post equitem sedet atra Cura. 40
quodsi dolentem nec Phrygius lapis
nec purpurarum sidere clarior
delenit usus nec Falerna
vitis Achaemeniumque costum,
cur invidendis postibus et novo 45
sublime ritu moliar atrium?
cur valle permutem Sabina
divitias operosiores?

ANGVSTAM amice pauperiem pati
robustus acri militia puer
condiscat et Parthos feroces
vexet eques metuendus hasta
vitamque sub divo et trepidis agat 5
in rebus. illum ex moenibus hosticis
matrona bellantis tyranni
prospiciens et adulta virgo

u=aBDEM] 35 dimittit DEM : remittit δ1 > 36 —que‘ om. E
39 et 6¹(‘?)rr¹(‘?)‚ om. cett. 43 delenit aBEn1: delinit flDM salerna
ssa z salernae BDEM 11 1 amici ς Acr.

