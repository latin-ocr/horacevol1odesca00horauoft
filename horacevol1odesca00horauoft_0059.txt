CARMINVM LIBER I

XIII
CVM tu, Lydia, Telephi
cervicem roseam, cerea Telephi
laudas bracchia, vae meum
fervens difficili bile tumet iecur.
tum nee mens mihi nec color 5
certa sede manent, umor et in genas
furtim labitur, arguens
quam lentis penitus macerer ignibus.
uror, seu tibi candidos
turparunt umeros immodicae mero 10 ⁴
rixae, sive puer furens
impressit memorem dente labris notam.
non, si me satis audias,
speres perpetuum dulcia barbare
laedentem oscula quae Venus 15
quinta parte sui nectaris imbuit.
felices teret amplius
quos irrupta tenet copula nec malis
divulsus querimoniis
suprema citius solvet amor die. 20

 

XIV

O NAvls, referent in mare te novi
fluctus! o quid agis? fortiter occupa
portum! nonne vides ut
nudum remigio latus,

et malus celeri saucius Africo, 5
antennaeque gemant, ac sine funibus
vix durare carinae
possint imperiosius
e=aBDEM] XIII 2 lactea Caper 5 tunc aE 6 manet B

13 audies Πδ 19 divulsusque prementibus 6¹vt¹ XIV 5 saucius
α : actus Β 6 gemunt δ 8 possunt E Servius

