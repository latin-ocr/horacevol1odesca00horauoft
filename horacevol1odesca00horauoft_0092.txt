Q. HORATI FLACCI

non si trecenis quotquot eunt dies, 5
amice, places illacrimabilem
Plutona tauris, qui ter amplum
Geryonen Tityonque tristi

compescit unda, scilicet omnibus,
quicumque terrae munere vescimur, 10
enaviganda, sive reges
sive inopes erimus coloni.

frustra cruento Marte carebimus
fractisque rauci fluctibus Hadriae,
frustra per autumnos nocentem 15
corporibus metuemus Austrum:

visendus ater flumine languido
Cocytos errans et Danai genus
infame damnatusque longi
Sisyphus Aeolides laboris: πο

linquenda tellus et domus et placens
uxor, neque harum quas colis arborum
te praeter invisas cupressos
ulla brevem dominum sequetur:

absumet heres Caecuba dignior 25
servata centum clavibus et mero
tinget pavimentum superbo,
pontificum potiore cenis.

XV

IAM pauca aratro iugera regiae ,
moles relinquent, undique latius
extenta visentur Lucrino
stagna lacu, platanusque caelebs

a=aBDEM] XIV 5 trecenis rr²: tricenis cett. 14 raucis απΒ

24 vita Β 27 superbum Lambinus: superbus Barthim, puto recte
XV cum XIV continuant VaBEM

