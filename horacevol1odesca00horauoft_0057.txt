 

CARMINVM LIBER I

XII

QVEM virum aut heroa lyra vel aeri
tibia sumis celebrare, Clio?
quem deum? cuius recinet iocosa
nomen imago
aut in umbrosis Heliconis oris 5
aut super Pindo gelidove in HaemO,
unde vocalem temere insecutae
Orphea silvae
arte materna rapidos morantem
fluminum lapsus celerisque ventos, 10
blandum et auritas fidibus canoris
ducere quercus?
quid prius dicam solitis parentis
laudibus, qui res hominum ac deorum,
qui mare ,et terras variisque mundum 15
temperat horis?
unde nil maius generatur ipso,
nec viget quicquam simile aut secundum:
proximos illi tamen occupavit
Pallas honores. 20
proeliis audax, neque te silebo,
Liber, et saevis inimica Virgo
beluis, nec te, metuende certa
Phoebe sagitta.
dicam et Alciden puerosque Ledae, 25
hunc equis, illum superare pugnis
nobilem3 quorum simul alba nautis
stella refulsit,

n=aBDEM] X11 2 sumis απ : sumes νδφψ Clio <2⁷12 : caelo Β

3 recinet V: retinet cml : recinit Β 11 blandum] doctum Servius

ἓ, 12 beluae G. Wolff 13 parentis VaE: parentum BD et marg. V
15 aut terram Β : ac terras 32 ¹9 occupabit Robertus Stephanus

