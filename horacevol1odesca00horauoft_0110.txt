Q

u=aBEM] V11 1 candida Diomedes⁴

’ Q. HORATI FLAccr

sed rusticorum mascula militum
proles, Sabellis docta ligonibus
versare glebas et severae
matris ad arbitrium recisos
portare fustis, sol ubi montium
mutaret umbras et iuga· demeret
bobus fatigatis, amicum
tempus agens abeunte curru·

damnosa quid non imminuit dies?
aetas parentum peior avis tulit
nos nequiores, mox daturos
progeniem vitiosiorem.

VII ”

QVID fleS, Asterie, quem tibi candidi
primo restituent vere Favonii
Thyna merce beatum,
constantis iuvenem fide

Gygen? ille Notis actus ad Oricum
post insana Caprae sidera frigidas
noctes non sine multis
insomnis lacrimis agit.

atqui sollicitae nuntius hospitae,
suspirare Chloen et miseram tuis
dicens ignibus uri,
‘temptat mille vafer modis.

ut Proetum mulier perfida credulum
falsis impulerit criminibus nimis
casto Bellerophontae
maturare necem refert:

cett. Victorinus

40

45

10

Ι5

4 fide a¹(?)u·¹<‘?) ι fidei

